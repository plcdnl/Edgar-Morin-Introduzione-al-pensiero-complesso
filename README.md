Introduzione al pensiero complesso, Edgar Morin
===

- [Introduzione al pensiero complesso, Edgar Morin](#introduzione-al-pensiero-complesso-edgar-morin)
- [Prefazione](#prefazione)
- [1. L'intelligenza cieca](#1-lintelligenza-cieca)
- [2. Tracciato e disegno](#2-tracciato-e-disegno)
- [3. Il paradigma di complessità](#3-il-paradigma-di-complessità)
- [4. La complessità e l'azione](#4-la-complessità-e-lazione)
- [5. La complessità e l'impresa](#5-la-complessità-e-limpresa)
- [6. Epistemologia della complessità](#6-epistemologia-della-complessità)

# Prefazione 
La conoscenza scientifica cerca di dissipare l'apparente complessità dei fenomeni così da poter rivelare l'ordine semplice al quale obbediscono, ma le modalità semplificanti di conoscenza mutilano le realtà. È complesso ciò che non può essere ricondotto a un'idea semplice, e siccome la realtà è complessa, noi non dobbiamo semplificarla ma dialogare con essa. Bisogna comprendere che mentre il pensiero semplificante disintegra la complessità del reale, la complessità non vuole eliminare la semplicità ma vuole assimilare i modi semplificanti di pensare, rifiutando mutilazioni e riduzioni. Inoltre non si deve confondere complessità e completezza: il pensiero complesso aspira ad una conoscenza non riduttiva, ma è consapevole in partenza dell'impossibilità della conoscenza completa. 

# 1. L'intelligenza cieca
Noi abbiamo acquisito enormi conoscenze sul mondo fisico, biologico, psicologico e sociologico, ma nonostante ciò esistono ancora l'errore e l'ignoranza. Le cause principali dell'errore stanno nel modo in cui il nostro sapere è organizzato in sistema di idee (teorie, ideologie), e nel progresso cieco e incontrollato della conoscenza (armi nucleari, manipolazioni di ogni genere, etc. ).

Questi errori hanno un carattere comune che risulta da un modo mutilante di **organizzazione della conoscenza*. Infatti ogni conoscenza seleziona dei dati significativi, scarta quelli non significativi, separa e associa concetti e forma delle gerarchie. Queste operazioni sono ordinate da principi "sovra-logici" di organizzazione del pensiero o paradigmi, cioè principi occulti che governano la nostra visione del mondo. Ad esempio i geocentrici scartavano i dati inspiegabili secondo la loro concezione, mentre  gli altri si fondavano su quei dati per concepire il sistema eliocentrico (organizzazione diversa della conoscenza). 

La **complessità** è un tessuto (complexus: ciò che è tessuto insieme) di elementi eterogenei associati, racchiude l'uno e il molteplice. Inoltre la complessità è il tessuto di fatti, azioni, iterazioni che costituiscono il nostro mondo fenomenico. Quindi la complessità si presenta come disordine (pensiero logico); tuttavia queste operazioni rischiano di rendere ciechi se eliminano alcuni elementi del complexus. La difficoltà del pensiero complesso consiste nell'affrontare il disordine, l'incertezza e la contraddizione.


# 2. Tracciato e disegno

Nel quadro epistemologico (epistemologia: indagine critica dei metodi scientifici) della scienza classica sono avvenute due brecce fondamentali:
<!-- inizio lista -->
* la breccia microfisica che rivela l'indipendenza del soggetto dell'oggetto; 
* la breccia microfisica che unì in una stessa entità i concetti eterogenei di spazio e tempo.
<!-- fine lista -->
Quindi il semplice, in questo caso le categorie della scienza classica, non è più il fondamento di tutte le cose ma il passaggio tra complessità microfisica e la complessità macrofisica.

Il campo della **teoria dei sistemi** è molto vasto, praticamente universale, dato che ogni realtà conosciuta dall'atomo alla galassia, può essere concepita come un sistema, cioè come associazione combinata di elementi diversi. Il sistemismo presenta dei pregi: al centro della teoria non c'è un'unità elementare ma un'unità complessa, un "tutto" che si riduce alla somma delle sue parti costitutive; la nozione di sistema è una nozione ambigua, non reale; concepisce contemporaneamente l'unità della scienza e la differenziazione delle scienze.

Il sistema chiuso (ad esempio una pietra) non dispone di fonte di energia/materia esterno ad esso.
Il **sistema aperto** (ad esempio i sistemi viventi) è un sistema la cui esistenza e struttura dipendono da una alimentazione esterna che, nel caso dei sistemi viventi, concernono non solo a materia/energia, ma anche organizzazione/informazione. La realtà può essere complessa solo nella sua relazione con il suo ambiente, che gli è intima ed estranea al tempo stesso.

L'**informazione** emerge da una parte sotto un profilo comunicativo (trasmissione di messaggi) dall'altro sotto un profilo statistico (comparsa dell'unità elementare portatrice di informazione, bit). Con la cibernetica, la trasmissione di informazioni si collega all'organizzazione: un programma, oltre a comunicare un messaggio a un calcolatore, gli ordina un certo numero di operazioni. Tale teoria viene estesa anche in campo biologico dato che il DNA è portatore di un messaggio ereditario che sta alla base della riproduzione delle cellule, quindi rientra nel quadro della teoria della comunicazione. L'entropia, ovvero l'incremento, all'interno di un sistema, del disordine sull'ordine, cresce quando decresce l'informazione. Quindi l'informazione è un concetto legato all'**organizzazione**, tuttavia essa è un concetto-problema e non un concetto-soluzione.

L'organizzazione vivente, ovvero l'**auto-organizzazione**, è ben al di là della portata delle attuali possibilità della cibernetica, della teoria dei sistemi e della teoria dell'informazione. Von Neumann introduce la differenza tra la macchina vivente (auto-organizzatrice) e la macchina artificiale (semplicemente organizzata). La macchina artificiale è costituita da elementi molto affidabili, ma nel suo insieme è molto meno affidabile dato che è sufficiente un'alterazione dei suoi costituenti perchè l'insieme si blocchi. La macchina vivente è costituita da elementi poco affidabili ma nel suo insieme è molto affidabile, infatti le cellule muoiono e si rinnovano facendo in modo che l'organismo resti identico a se stesso benchè tutti i suoi costituenti siano rinnovati. Quindi c'è un nesso profondo tra la disorganizzazione (entropia) e la riorganizzazione (entropia negativa): l'ordine del vivente non è semplice ma complesso. Mentre il sistema chiuso è privo di individualità, di scambi con l'esterno e ha relazioni povere con l'ambiente. Per questo motivo può essere definito auto-eco-organizzatore, dove eco significa ambiente dato che il sistema non è autosufficiente.

La **complessità** è costituita da un'estrema quantità di interazioni tra un gran numero di unità. Ogni sistema vivente, anche il più semplice, combina un enorme numero di unità, ad esempio le molecole di una cellula o le cellule nell'organismo. Ma la complessità ha a che fare con il caso e con l'incertezza, presenti anche in un sistema altamente organizzato. Ciò che contraddistingueva la scienza era la lotta contro l'imprecisione e la contraddizione, ora bisogna accettare anche la possibilità dell'imprecisione per avere a che fare con fenomeni iper-complessi.

**Soggetto** e **oggetto** saono parte dello stesso sistema: il mondo può apparire come oggetto, eco-sistema, solo per un soggetto pensante; il soggetto si sviluppa attraverso un processo fisico, sempre condizionato da un eco-sistema. Essi sono relazione di una sistema auto-organizzazione/eco-sistema. La scienza occidentale ha eliminato il soggetto basandosi sull'idea che gli oggetti esistessero indipendentemente dal soggetto. L'idea di un universo di fatti oggettivi, grazie al metodo sperimentale, ha consentito lo sviluppo della scienza moderna. Tuttavia all'eliminazione scientifica del soggetto, corrisponde l'eliminazione metafisica dell'oggetto: il mondo oggettivo si dissolve nel soggetto che lo pensa. Si tratta del dualismo cartesiano in cui soggetto e oggetto si annullano reciprocamente ma allo stesso tempo sono inseparabili. Quindi non c'è oggetto se non in relazione ad un soggetto e viceversa, dato che nessuno dei due concetti è autosufficiente. In sintesi per la scienza l'oggetto è tutto, essendo conoscibile, ma allo stesso tempo è niente poichè è manipolabile dalla tecnica. Il soggetto è l'ignoto, l'uomo è il tutto-niente poichè niente esiste senza di lui, ma tutto lo esclude. Soggetto e oggetto due termini sono in una relazione complessa dominata dall'incertezza.

L'**epistemologia** deve considerare il punto di vista che ci stimola a esaminare le caratteristiche della conoscenza, ed il punto di vista che ci colloca nel nostro eco-sistema sociale hic et nunc, determinante per la nostra conoscenza. Tra il sistema cerebrale umano e il suo ambiente circostante c'è un'incertezza che non può essere colmata: nel cervello umano non c'è un dispositivo che ci permette di distinguere il reale dall'immaginario.

Il discorso che fa Morin è teorico ma non dottrinario (la dottrina è una teoria chiusa, insufficiente), aperto sull'incertezza e il superamento. Questa è l'idea di scienza nuova, uno sforzo che si situa nel modificare e arricchire il concetto attuale di scienza. Infatti l'Occidente era fondato su entità chiuse, che non comunicavano tra loro e provocavano l'annullamento dell'altro termine, quindi la realtà non poteva essere delimitata da idee chiare e distinte. Dunque la soluzione sta semplicmente nel cambiare le basi di partenza di un ragionamento, modificare i suoi concetti iniziali. 

# 3. Il paradigma di complessità

La complessità è presente anche nella vita quotidiana. Questa complessità è stata descritta nei romanzi di Balzac e Dickens che mostrano come, nella vita quotidiana, ogni persona ricopre diversi ruoli sociali a seconda che si trovi a casa, a lavoro, con amici o con sconosciuti. Ciò dimostra che ciascuno conosce molto poco se stesso: in inglese si definisce self-deception, il mentire a se stessi.

Per paradigma si intende un certo tipo di relazione logica tra nozioni principali e nozioni chiave. Oltre al paradigma di complessità esiste anche il paradigma di semplicità, ovvero un paradigma che mette ordine nell'universo e ne scaccia il disordine. La semplicità vede sia l'uno che il molteplice, ma non può vedere che l'uno può essere nello stesso tempo il molteplice. Il principio di semplicità agisce per disgiunzione, separando ciò che è legato, e riduzione, unificando ciò che è diversificato. Ad esempio l'uomo è contemporaneamente un essere biologico ed un essere culturale, ma la semplificazione divide queste due realtà, dunque si studierà l'uomo biologico nel dipartimento di biologia, e l'uomo culturale nel dipartimento delle scienze sociali. Con questa semplificazione, gli scienziati volevano svelare la semplicità nascosta dietro l'apparente disordine dei fenomenti ma, senza un Dio in cui credere, necessitavano di credere in qualcosa di perfetto ed eterno, l'universo stesso. Gli scienziati hanno cercato la tessera elementare con cui era costruito l'universo: inizialmente si pensava fosse la molecola per poi comprendere che essa è formata da atomi, che a loro volta sono costituiti da elettroni e nucleo, quest'ultimo è composto da neutroni e protoni, e così via.

Nel XIX secolo è stato introdotto il concetto di disordine nell'universo fisico. Infatti il secondo principio della termodinamica descrive un processo di degradazione dell'energia sotto forma di calore, cioè ogni attività produce calore e di conseguenza degrada l'energia. Poi Boltzman ha scoperto che il calore è un moto disordinato di molecole e atomi. Dunque il **disordine** e l'**ordine** pur essendo l'uno nemico dell'altro, cooperano in un certo modo per organizzare l'universo. Di qui nasce la teoria che vede l'orgine dell'universo in una deglagrazionem, un big-bang, che inizia come disintegrazione, ed è disintegrandosi che si organizza.

Essere soggetto non significa essere cosciente o avere una sfera affettiva, sebbene la soggettività umana si sviluppi attraverso i sentimenti. Ognuno può dire "io" solo per se stesso, perchè essere soggetto significa occupare un luogo, mettersi al centro del proprio mondo per poter operare su se stessi. È quello che si può chiamare **egocentrismo**. La complessità nasce quando mettiamo al centro del nostro mondo i nostri genitori, i nostri figli, i nostri concittadini etc.  
Dunque essere soggetti significa essere autonomi e contemporaneamente dipendenti.

Anche l'**autonomia** umana è complessa dato che dipende da condizioni culturali e sociali. Per essere noi stessi bisogna imparare un linguaggi, una cultura e un sapere che possano permetterci di pretendere da soli delle scelte. Dunque l'autonomia è dipendente, noi dipendiamoda un'educazione, una cultur, da un cervello che a suoa volta è il prodotto di un programma genetico. Quante volte abbiamo l'impressione di essere liberi senza essere liberi. Ma contemporaneamente, siamo capaci di libertà, come siamo capaci di esaminare delle ipotesidi comportamento, di fare delle scelte, di prendere delle decisioni. Siamo una miscela di autonomi, di libertà, di eteronomia e direi anche di possessione da parte di forze occulte che non sono semplicemente quelle dell'inconscio messe in luce dalla psicanalisi. Ecco una delle complessità propriamente umane.

Essere coscienti della multidimensionalità ci porta all'idea che ogni prospettiva unidimensionale, specialistica, è povera. Deve essere necessariamente collegata alle altre dimensioni, ma bisogna essere consapevoli che la **complessità** non si identifica con la **completezza**, quindi non potremmo mai avere un sapere totale. Analogamente non bisogna confondere la complessità con la complicatezza, poichè quest'ultima è uno degli elementi della complessità.

Gli strumenti che ci permettono di conoscere l'universo complesso sono di natura razionale. La **ragione** vuole avere una visione coerente dei fenomeni, delle cose e dell'universo. Da qui possiamo distinguere razionalità e razionalizzazione. La **razionalità** è il dialogo tra la nostra mente, che crea strutture logiche e le applica al mondo, e il mondo reale. Tale sistema logico è insufficiente, ma la razionalità non ha mai la pretesa di racchiudere in un sistema logico la totalità del reale. Invece la **razionalizzazione** vuole rinchiudere la realtà in un sistema coerente, e tutto ciò che contraddice tale sistema viene scartato, dimenticato e messo da parte. Quindi la razionalizzazione è una spiegazione semplicistica di ciò che la ragione non riesce a capire.

Razionalità e razionalizzazione hanno la stessa origina ma sviluppandosi diventano l'una nemica dell'altra; inoltre non esiste un segnale d'allarme che ci permette di capire quando dalla razionalità passiamo alla razionalizzazione (ad esempio la paranoia è una forma classiza di razionalizzazione delirante). 

Esistono tre principi che possono aiutarci a comprendere la complessità del reale.
<!-- inizio lista --> 
* Il **principio dialogico** ci consente di mantenere la dualità in senso all'unità, associa due termini complementari e insieme antagonisti. Ad esempio l'ordine e il disordine si sopprimono a vicenda, ma in certi casi collaborano e producono organizzazione e complessità.
* Il **principio di ricordo di organizzazione** rompe con l'idea lineare di causa/effetto, di prodotto/produttore, poichè tutto ciò che è prodotto ritorna su ciò che lo produce in un ciclo che si auto-costituisce e auto-organizza.
* Il **principio ologrammatico** secondo il quale non solo la parte è nel tutto, ma il tutto è nella parte.  
Ad esempio ogni cellula del nostro organismo contiene la totalità dell'informazione genetica di tale organismo.
<!-- fine lista -->

# 4. La complessità e l'azione
Talvolta si ha l'impressione che l'azione semplifichi, dal momento in cui si prende una decisione netta, ma l'azione è una scelta e contemporaneamente una scommessa. L'azione è una strategia, quest'ultima ipotizza un certo numero di scenari che potranno essre modificati durante il corso dell'azione. La strategia combatte contro il caso e allo stesso tempo cerca di utilizzarlo: ad esempio Napoleone utilizzò la foschia per camuffare i movimenti del suo esercito e cogliere di sorpresa l'esercito nemico degli imperiali. Dunque il caso non è soltanto un fattore negativo avverso alla strategia, ma anche un'opportunità da cogliere.

Quando un individuo intraprende un'azione, questa inizia a sfuggire alle sue intenzioni, entra in un universo di interazioni finchè l'ambiente circostante se ne impadronisce. L'**azione può diventare contraria all'intenzione iniziale**, può rivevrsarsi contro noi stessi e ci costringe a tentare di correggerla. La strategia si contrappone al programma: all'interno di un ambiente stabileè opprtuno utilizzare dei programmi, dato che il programma non costringe ad essere vigili; se ci imbattiamo in un ingorgo inatteso allora occore decidere e attuare una strategia. 

Una macchina si definisce elementare quando si conoscono tutti gli input e tutti gli output, dato che quando conosciamo tutto ciò che entra nella macchina, possiamo anticiparne il comportamento. **Gli esseri umani**, la società e l'impresa **non sono macchine elementari**, ma la vita sociale esige che noi ci comportiamo come macchine elementari. Naturalmente noi non agiamo come dei puri automi, perchè quando si verificano dei momenti di crisi e di decisione, la macchina diventa non elementare: agisce in un modo che non possiamo predire. 

**La complessità** non è un modo per conoscere l'imprevisto, ma **ci rende prudenti**, non ci permette di addormentarci nell'apparente meccanicità e ovvietà dei determinismi. Il pensiero complesso non rifiuta la chiarezza e l'ordine, ma è consapevole che sono insufficienti e che non si può programmare la scoperta, la conoscenza e l'azione. Quindi il pensiero complesso non risolve i problemi ma contribuisce alla formazione di una strategia che possa risolverli.

# 5. La complessità e l'impresa
Prima tappa della complessità: le nostre conoscenze sono semplici e non ci aiutano a conoscere le proprieta dell'insieme. Un tutto e più della somma delle parti che lo costituiscono. 

Seconda tappa: le qualità di un elemento non possono manifestarsi pienamente nell'insieme.  Quindi il tutto è meno della somma delle sue parti. 

Terza tappa: il tutto è contemporaneamente più e meno della somma delle parti.

Un'organizzazione come l'impresa si colloca in un mercato, produce oggetti o servizi che entrano nell'universo del consumo. Producendo cose e servizi, l'impresa, contemporaneamente, si auto-produce; quindi la complessità sta nel fatto che il produttore stesso è il proprio prodotto. Tale situazione porta a tre tipi di causalità:
<!-- inizio lista -->
* **Causalità lineare**: una certa causa produce certi effetti. Quindi con determinata materia si produce un determinato oggetto di consumo
* **Causalità circolare e retroattiva**: l'effetto (incremento o diminuzione delle vendite) può retroagire per stimolare o far calare la produzione di oggetti e servizi nell'impresa.
* **Causalità ricorsiva**: gli effetti e i prodotti sono necessari al processo che li genera. Quindi il produtto è il produttore di ciò che lo produce.
<!-- fine lista -->
L'impresa si auto-organizza e realizza la propria auto-produzione; contemporaneamente realizza un'**auto-eco-organizzazione** e un'auto-eco-produzione. Questo perchè l'impresa si trova in un ambiente esterno, che a sua volta è inserito in un sistema eco-organizzato o eco-sistema. Noi esseri umani conosciamo il mondo attraverso i messaggi che i nostri sensi comunicano al cervello; quindi il mondo è all'interno della nostra mente, la quale è all'interno del nostro mondo. In un'ottica semplificante diremmo che la parte è nel tutto; in un'ottica complessa diciamo che la parte è nel tutto, e che il tutto è all'interno della parte che è all'interno del tutto.

L'universo è un mix di ordine, disordine e organizzazione: quindi dobbiamo **vivere e venire a patti col disordine**. L'ordine è tutto ciò che è ripetizione e costanza, il disordine è tutto ciò che è irregolarità e derivazione rispetto a una struttura data. In un universo di ordine puro, non ci sarebbe innovazione, creazione ed evoluzione, quindi non potrebbe esserci nessuna esistenza vivente. Allo stesso modo, nessuna esistenza sarebbe possibile nel puro disordine, poichè non ci sarebbe alcun elemento stabile su cui fondare un'organizzazione.

La strategia si contrappone al programma. Un **programma** è una sequenza di azioni predeterminate che si ferma o fallisce se le circostanze esterne non sono favorevoli. Invece la strategia elabora uno o più scenari, quindi si prepara, se c'è qualcosa di nuovo o imprevisto, a incorporarlo e modificare la propria azione. Una strategia può essere attuata da un'organizzazione, solo se questa non è concepita per obbedire a una programmazione. Infatti un modello esclusivamente funzionale e razionale è nocivo e rigido rispetto alla strategia. Più un organizzazione è complessa, più disordine tollera. Questo le conferisce vitalità, dato che gli individui sono capaci di prendere iniziative per risolvere determinati problemi. Ma un'organizzazione che avesse solo libertà e pochissima organizzazione si disintegrerebbe.

# 6. Epistemologia della complessità
La complessità non è la risposta, ma è la sfida, la ricerca di una possibilità di pensiero che nasce dall'incertezza. La complessità non è solo l'unione del complesso e del semplice, ma è il cuore della relazione tra il semplice e il complesso, poichè una relazione crea sia antagonismo che complementarietà.

Nonostante il suo ideale di semplificazione **la scienza è progredita** e di fatto è complessa.
È complessa perchè essa presenta un antagonismo complementare tra il suo principio di rivalità, conflitto tra idee e teorie, e il suo principio umanistico, di accettazione della regola della verità e dell'argomentazione. La scienza si fonda contemporaneamente sul consenso e sul conflitto.

Informazione e conoscenza sono profondamente diverse. Le **informazioni** non esistono in natura, ma siamo noi che le estraiamo da quest'ultima. Le informazioni esistono dal momento in cui gli esseri viventi comunicano tra loro; quindi prima della vita, l'informazione non esiste: tale conoscenza non conosce se stessa. Invece la **conoscenza** presuppone un rapporto di apertura e di chiusura tra il conoscente e il conosciuto. Per Morin la conoscenza presuppone una separazione dal mondo esterno, ma anche da noi stessi: l'ignoto non è soltanto il mondo esterno, siamo soprattutto noi stessi.
